98 111. T lte Wandering ofAEneas. [AEnarn.

Haec sunt, quae nostra liceat te voce moneri.
Vade age, et ingentem factis ser ad aethera Troiam!
Quae postquam vates sic ore effatus amico est,
dona dehinc auro gravia sectoque elephanto
imperat ad navis ferri, stipatque carinis
ingens argentum, Dodonaeosque lebetas,
loricam consertam hamis auroque trilicem,
et conum insignis galeae cristasque comantis,
arma Neoptolemi; sunt et sua dona parenti.
Addit equos, additque duces,
remigium supplet; socios simul instruit armis.
Interea classem velis aptare iubebat
Anchises, fieret vento mora ne qua serenti.
Quem Phoebi interpres multo compellat honore:
‘Coniugio Anchise, Veneris dignate superb0,
’ cura deum, bis Pergameis erepte ruinis,
ecce tibi Ausoniae tellus; hanc arripe velis.
Et tamen hanc pelago praeterlabare necesse est;
Ausoniae pars illa procul, quam pandit Apollo.
Vade ’ ait ‘0 felix nati pietate. Quid ultra
provehor, et fando surgentis demoror austros?'
Nec miuus Andromache digressu maesta supremo
fert picturatas auri subtemine vestes
et Phrygiam Ascanio chlamydem (nec cedit honore),
textilibusque onerat donis, ac talia satur:
‘Accipe et haee, manuum tibi quae monumenta mearum
sint, puer, et longum Andromachae testentur amorem,
coniugis Hectoreae. Cape dona extrema tuorum,
Ο mihi sola mei super Astyanactis imago:
sic oculos, sic ille manus, sic ora ferebat3
et nunc aequali tecum pubesceret aevo!
Hos ego digrediens lacrimis adfabar obortis:
' ‘Vivite felices quibus est fortuna peracta
iam sua 3 nos alia ex aliis in fata vocamur.

⁴⁷⁵ Anchisa. H.

 

