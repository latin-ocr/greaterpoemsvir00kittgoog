V1.152.] The Golden Bouglc.

si potuit Manes arcessere coniugis Orpheus,

Threicia fretus cithara fidibusque canoris,

si fratrem Pollux alterna morte redemit,

itque reditque viam totiens. Quid Thesea, magnum

quid memorem Alciden? Et mi genus ab Iove summo! ,
Talibus orabat dictis, arasque tenebat,

cum sic orsa loqui vates: ‘Sate sanguine divom,

Tros Anchisiade, facilis descensus Avem03

noctes atque dies patet atri ianua Ditis;

’ sed revocare gradum superasque evadere ad auras,
*Q hic labor est. Pauci, quos aequus amavit
Iuppiter, aut ardens evexit ad aethera virtus,
dis geniti potuere. Tenent media omnia silvae,
Cocytusque sinu labens circumvenit atr0.

Quod si tantus amor menti, si tanta cupido est,

bis Stygios innare lacus, bis nigra videre

Tartara, et insano iuvat indulgere labori,

accipe, quae peragenda prius. Latet arbore opaca
aureus et foliis et lento vimine ramus,

iunoni infernae dictus sacer; hunc tegit omnis
lucus, et obscuris claudunt convallibus umbrae.
Sed non ante datur telluris operta subire,
auricomos quarn quis decerpserit arbore fetus.

Hoc sibi pulchra suum ferri Proserpina munus
instituit. Primo avulso non deficit alter

aureus, et simili frondescit virga metallo.

Ergo alte vestiga oculis, et rite repertum

carpe manu ; namque ipse volens facilisque sequetur,
si te sata vocant 3 aliter non viribus ullis

vincere, nec duro poteris convellere ferro.
Praeterea iacet exanimum tibi corpus amici-

heu nescis -totamque incestat sunere classem,
dum consulta petis nostroque in limine pendes.
Sedibus hunc refer ante suiset conde sepulchro.

1²⁶ Anchisiades. H. ¹⁸⁸ without est. R. 141 qui. R.

 

