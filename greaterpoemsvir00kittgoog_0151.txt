v. 48.] Ἴ Wekome by Acestes.

colligere arma iubet validisque incumbere remis,
obliquatque sinus in ventum, ac talia fatur:
‘Magnanime Aenea, non, si mihi luppiter auctor
spondeat, hoc sperem Italiam contingere caelo.
Mutati transversa fremunt et vespere ab atro
consurgunt venti, atque in nubem cogitur aer.

N ec nos obniti contra, nec tendere tantum
sufficimus. Superat quoniam Fortuna, sequamur,
quoque vocat, vertamus iter. N ec litora longe
fida reor fraterna Erycis portusque Sicanos,

si modo rite memor servata remetior astra!

Tum pius Aeneas: ‘Equidem sic poscere ventos
iamdudum et frustra cerno te tendere contra:
flecte viam velis. An sit mihi gratior ulla,
quove magis fessas optem demittere naves,
quam quae Dardanium tellus mihi servat Acesten,

¹ et patn's Anchisae gremio complectitur ossal’

Haec ubi dicta, petunt portus, et vela secundi
intendunt Zephyri3 fertur cita gurgite classis,
et tandem laeti notae advertuntur arenae.

At procul ex celso miratus vertice montis
adventum sociasque rates, occurrit Acestes,
horridus in iaculis et pelle Libystidis ursae,

Troia Criniso conceptum flumine mater

quem¹ genuit: veterum non immemor ille parentum
gratatur reduces, et gaza laetus agresti

excipit, ac sessos opibus solatur amicis.

Postera cum primo stellas Oriente fugarat
clara dies, socios in coetum litore ab omni
advocat Aeneas, tumulique ex aggere latur:
‘Dardanidae magni, genus alto a sanguine divom,
annuus exactis completur mensibus orbis,
ex quo reliquias divinique ossa parentis
condidimus terra maestasque sacravimus aras.

ὅ excelso. ll. ⁸⁸ Criniso. Η.

 

