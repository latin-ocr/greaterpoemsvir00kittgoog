132 v. Sicily. ·

ingentemque Gyas ingenti mole Chamaeram,
urbis opus, triplici pubes quam Dardana versu
impellunt, temo consurgunt ordine remi;
Sergestusque‚ domus tenet a quo Sergia nomen,
Centauro invehitur magna, Scyllaque Cloanthus
caerulea, genus unde tibi, Romane Cluenti.

Est procul in pelago saxum 'spumantia contm
litora, quod tumidis submersum tunditur olim
fluctibus, hiberni condunt ubi sidera cori;
tranquillo silet, immotaque attollitur unda
campus, et apricis statio gratissima mergis. ⁵
Hic viridem Aeneas frondenti ex ilice metam
constituit signum nautis pater, unde reverti
, scirent, et longos ubi circumflectere cursus.

Tum loca sorte legunt, ipsique in puppibus auro
ductores longe effulgent ostroque decori3
cetera populea velatur fronde iuventus,
nudatosque umeros oleo perlusa nitescit.
Considunt transtris, intentaque brachia remis 3
intenti exspectant signum, exsultantiaque haurit
corda pavor pulsans, laudumque arrecta cupido.

Inde, ubi clara dedit sonitum tuba, finibus omnes,
haud mora, prosiluere suis3 ferit aethera clamor
nauticus, adductis spumant freta versa lacertis. ,
Infindunt pariter sulcos, totumque dehiscit
convulsum remis rostrisque tridentibus aequor.
Non tarn praccipites biiugo certamine campum
corripuere, ruuntque effusi carcere currus,
nec sic immissis aurigae undantia lora
concussere iugis pronique in verbera pendent.
Tum plausu fremituque virum studiisque faventum
consonat omne nemus, vocemque inclusa volutant
litora, pulsati colles clamore resultant.

Effugit ante alios primisque elabitur undis

mtrartris. R. - wsunibus. n

 

