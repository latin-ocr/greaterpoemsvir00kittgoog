20 Pastoral Poenas. [Bucar.

Arcades, invidia rumpantur ut ilia Codro;

aut si ultra placitum laudarit, baccare frontem
cingite, ne vati noceat mala lingua futuro.

C. Saetosi caput hoc apri tibi, Delia, paruus

et ramosa Micon vivacis cornua cervi.

Si proprium hoc fuerit, levi de marmore tota.
puniceo stabis suras evincta coturno

T. Sinum lactis et haec te liba, Priape, quotannis
exspectare sat est : custos es pauperis horti.
Nunc te marmoreum pro tempore fecimus, at tu,
si fetura gregem suppleverit, aureus esto.

C. Nerine Galatea, thymo mihi dulcior Hyblae,
candidior cycnis, hedera formosior alba,
cumprimum pasti repetent praesepia tauri,

si qua tui Corydonis habet te cura, venite.

Τ. Immo ego Sardoniis videar tibi amarior herbis,
horridior rusco, proiecta vilior alga,

si mihi non haec lux toto iam longior anno est.
Ite domum pasti, si quis pudor, ite iuvenci.

C. Muscosi fontes, et somno mollior herba,

et quae vos rara viridis tegit arbutus umbra,
solstitium pecori defendite ; iam venit aestas
torrida, iam lento turgent in palmite gemmae.

T. Hic focus et taedae pingues, hic plurimus ignis
semper, et adsidua postes fuligine nigri,

hic tantum Boreae curamus frigora, quantum

aut numerum lupuS, aut torrentia flumina ripas.

C. Stant et iuniperi, et castaneae hirsutae;

strata iacent passim sua quaque sub arbore poma;
omnia nunc rident: at si formosus Alexis
montibus his abeat, videas et flumina sicca.

Τ. Aret ager3 vitio moriens sitit a'e'ris herba;
Liber pampineas invidit collibus umbras:

”bacchata ”conturna H. ⁴1Sardois. H.
2⁹ parvos (as always after v). R. ³⁹ praesaepia. R. ⁴⁸ laeta, vulg.

 

