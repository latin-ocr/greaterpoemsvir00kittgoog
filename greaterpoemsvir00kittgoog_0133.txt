Iv.189.] T he Illumened Wedlock.

pulverulenta fuga glomerant montisque relinquunt.
At puer Ascanius mediisin vallibus acri
gaudet equo, iamque hos cursu, iam praeterit illos,
spumantemque dari pecora inter inertia votis
optat aprum, aut fulvum descendere monte leonem.
Interea magno misceri murmure caelum
incipit; insequitur commixta grandine nimbus;
et Tyrii comites passim et Troiana iuventus
Dardaniusque nepos Veneris diversa per agros
tecta metu petiere; ruunt de montibus amnes.
Speluncam Dido dux et Troianus eandem
deveniunt: prima et Tellus et pronuba Iuno
dant signum; fulsere ignes et conscius aether
conubiis summoque ulularunt vertice nymphae.
Ille dies primus leti primusque malorum
causa fuit; neque enim specie famave movetur,
nec iam furtivum Dido meditatur amorem:
,coniugium vocat; hoc praetexit nomine culpam.

’ἶ Extemplo Libyae magnas it Fama per urbes-
Fama, malum qua non aliud velocius ullum3
mobilitate viget, viresque adquirit eunde,
parva metu primo, mox sese attollit in auras,

η ingrediturque solo, et caput inter nubila condit.
Illam Terra parens, ira inritata deorum,
extremam (ut perhibent) Coeo Enceladoque sororem .
progenuit, pedibus celerem et pernicibus alis, ¹⁸⁰
monstrum horrendum, ingens, cui, quot sunt corpore plumae,
tot vigiles oculi subter, mirabile dictu,
tot linguae, totidem ora sonant, tot subrigit aures.
Nocte volat caeli medio terraeque per umbram,

Δ stridens, nec dulci declinat lumina somn03
luce sedet custos aut summi culmine tecti,
turribus aut altis, et magnas territat urbes3
tam ficti pravique tenax, quam nuntia veri.

Haec tum multiplici populos sermone replebat

 

