120 lv. Departure srom Carthage.

multaque praeterea vatum praedicta priorum
terribili monitu horrificant. Agit ipse furentem
in somnis serus Aeneas3 semperque relinqui “
sola sibi, semper longam incomitata videtur
ire viam, et Tyrios deserta quaerere terra.
Eumenidum veluti demens videt agmina Pentheus.
et solem geminum et duplicis se ostendere Thebas5
aut Agamemnonius scaenis agitatus Orestes
armatam facibus matrem et serpentibus atris
cum fugit, ultricesque sedent in limine Dirae.
Ergo ubi concepit furias evicta dolore
decrevitque mori, tempus secum ipsa modumque
exigit, et, maestam dictis adgressa sororem,
consilium voltu tegit, ac spem fronte serenat:
‘Inveni germana, viam -gratare sorori-
quae mihi reddat eum, vel eo me solvat amantem.
Oceani finem iuxta solemque cadentem
ultimus Aethiopum locus est, ubi maxumus Atlas
axem humero torquet stellis ardentibus aptum:
hinc milri Massylae gentis monstrata sacerdos,
Hesperidum templi custos, epulasque draconi

’ quae dabat, et sacros servabat in arbore ramos,

spargens umida mella soporiferumque papaver.
Haec se carminibus promittit solvere mentes
quas velit, ast aliis duras immittere curas,
sistere aquam fluviis, et vertere sidera retro;
nocturnosque movet Manis: mugire videbis
sub pedibus terram, et descendere montibus ornos
Testor, cara, deos etta, germana, tuumque
dulce caput, magicas invitam accingier artes.
Tu secreta pyrarn tecto interiore sub auras
erige, et arma viri, thalamo quae fixa reliquit
impius, exuviasque omnis, lectumque iugalem,
quo perii, superimponas: abolere nefandi

⁴⁶⁴ piorum. R. ⁴⁸⁶ Omitted here and placed alter ⁶¹⁷. R.

 

