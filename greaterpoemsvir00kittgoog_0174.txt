r 52 v. Sicily.

si concessa peto, si dant ea moenia Parcae!
Tum Saturnius haec domitor maris edidit alti:
‘Fas omne est, Cytherea, meis te fidere regnis,
unde genus ducis: merui quoque; saepe furores
compressi, et rabiem tantam caelique marisque.
Ne'c minor in terris, Xanthum Simointaque testor,
Aeneae mihi cura tui. Cum Troia Achilles
exanimata sequens impingeret agmina muris,
milia multa daret leta, gemerentque repleti
amnes, nec reperire viam atque evolvere posset
in mare se Xanthus, Pelidae tuuc ego lorti
congressum Aenean nec dis nec viribus aequis
nube cava rapui, cuperem cum vertere ab imo
structa meis manibus periurae moenia Troiae.

' Nunc quoque mens eadem perstat mihi: pelle timores.

Tutus, quos optas, portus accedet Averni.
Unus erit tantum, amissum quem gurgite quaeres;
unum pro multis dabitur caput!

His ubi laeta deae permulsit pectora dictis,
iungit equos auro Genitor, spumantiaque addit ’
frena feris, manibusque omnes effundit habenas.
Caemleo per summa levis volat aequora curru;
subsidunt undae, tumidumque sub axe tonanti
sternitur aequor aquis 3 fugiunt vasto aethere nimbi.
Tum variae comitum facies, immania cete,
et senior Glauci chorus, Inousque Palaemon,
Tritonesque citi, Phorcique exercitus omuis;
laeva tenent Thetis, et Melite, Panopeaque virgo,
Nisaee, Spioque, Thaliaque, Cymodoceque.

Hic patris Aeneae suspensam blanda vicissim
gaudia pertemptant mentem: iubet ocius omnes
attolli malos, intendi brachia velis.

Una omnes fecere pedem, pariterque sinistros,
nunc dextros solvere sinus; una ardua torquent

⁸1² timorem. H. mquam. Vulg⁴

[AEuaro.

 

