178 v1. Τ lte Lowcr World. [AEuam. Ι

egregius, si umquam regnandam acceperit Albam. πο
Qui iuvenes! Quantas ostentant, aspice, vires,
atque umbrata gerunt civili tempora quercu l

Hi tibi Nomentum et Gabios urbemque Fidenam,
hi Collatinas imponent montibus arces,

Pometios Castrumque Inui Bolamque Coramque.
Haec tum nomina erunt, nunc sunt sine nomine terrae.

‘Quin et avo comitem sese Mavortius addet

Romulus, Assaraci quem sanguinis Ilia mater
educet. Viden] ut geminae stant vertice cristae,
et pater ipse suo superum iarn signat honore?

En, huius, nate, auspiciis illa incluta Roma
imperium terris, animos aequabit Olympo,
septemque una sibi muro circumdabit arces,

selix prole virum: qualis Berecyntia mater
invehitur curru Phrygias turrita per urbes,

laeta deum partu, centum complexa nepotes,
omnes caelicolas, omnes supera alta tenentes.

‘Huc geminas nunc flecte acies, hanc aspice gentem

Romanosque tuos. Hic Caesar et omnis Iuli
r progenies, magnum caeli ventura sub axem.

Hic vir, hic est, tibi quem promitti saepius audis,
Augustus Caesar, Divi genus, =aurea condet
saecula qui rursus Latio regnata per arva

Saturno quondam, super et Garamantas et Indos
proferet imperium : iacet extra sidera tellus,

extra anni solisque vias, ubi caelifer Atlas

axem umero torquet stellis ardentibus aptum.
Huius in adventum iam nunc et Caspia regna
responsis horrent divom et Maeotia tellus,

et septemgemini turbant trepida ostia Nili

Nec vero Alcides tantum telluris obivit,

fixerit aeripedem cervam licet, aut Erymanthi Ι
pacarit nemora, et Lernam tremefecerit arcu;

⁷⁷²atqui. H. ⁷⁷⁵ Rejected by Η. ⁷⁸⁷ super. R warlans. R.

 

