Eoi. VL] Silenus.

‘solvite me, pueri3 satis est potuisse videri:
carmina, quae voltis, cognoscite3 carmina vobis,
huic aliud mercedis erit: ’ simul incipit ipse.

Tum vero in numerum Faunosque ferasque videres
ludere, tum rigidas motare cacumina quercus;

nec tantum Phoebo gaudet Pamasia rupes,

nec tantum Rhodope miratur et Ismarus Orphea

Namque canebat, uti magnum per inane coacta
semina terrammque animaeque marisque fuissent,
et liquidi simul ignis; ut his exordia primis
omnia et ipse tener mundi concreverit orbis ς
tum durare solum et discludere Nerea ponto
coeperit, et rerum paulatim sumere formas;
iamque novum terrae stupeant lucescere solem,
altius atque cadant submotis nubibus imbres;
incipiant silvae cumprimum surgere, cumque
rara per ignaros errent animalia montis.

Hinc lapides Pyrrhae iactos, Saturnia regna,
Caucasiasque refert volucres, furtumque Promethei:
his adiungit, Hylan nautae quo fonte relictum
clamassent, ut litus Hyla, Hyla s omne sonaret.

Et fortunatam, si numquam armenta fuissent,
Pasiphaen nivei solatur amore iuvenci.

Ah, virgo infelix, quae te dementia cepit!
Proetides inplerunt falsis mugitibus agros:
at non tam turpis pecudum tamen ulla secuta est
concubitus, quamvis collo timuisset aratrum,
et saepe in levi quaesisset cornua fronte.
Ah, virgo infelix, tu nunc in montibus erras:
ille, latus niveum molli fultus hyacintho,
ilice sub nigra pallentis mminat herbas,
aut aliquam in magno sequitur grege.
[Claudite‚ nymphae,

8⁷ novom. R. ⁴⁷ a. R. ⁴⁹ est omitted. R.

 

