110 ιν. Departure from Carthage. [AEnam.

His ego nigrantem commixta grandine nimbum, 1²⁰
dum trepidant alae, saltusque indagine cingunt,
desuper infundam, et tonitru caelum omne ciebo.
Diffugient comites et nocte tegentur opaca:
speluncam Dido dux et Troianus eandem
devenient; adero, et, tua si mihi certa voluntas,
[conubio iungam stabili propriamque dicabo]
hic hymenaeus erit.¹-N0n adversata petenti
adnuit, atque dolis risit Cytherea repertis. ¹
Oceanum interea surgens Aurora reliquit.
It portis iubare exorto delecta iuventus;
retia rara, plagae, lato venabula ferro,
Massylique ruunt equites et odora canum vis.
Reginam thalamo cunctantem ad limina primi
Poenorum exspectant, ostroque insignis et auro
stat sonipes, ac irena ferox spumantia mandit.
Tandem progreditur, magna stipante caterva,
Sidoniam picto chlamydem circumdata limbo
Cui pharetra ex aur0, crines nodantur in aurum,
aurea purpuream subnectit fibula vestem.
Nec non et Phrygii comites et laetus Iulus
incedunt. Ipse ante alios pulcherrimus omnis
„lbfffl se socium Aeneas atque agmina iungit.
Qualis ubi hibernam Lyciam Xanthique fluenta
deserit ac Delum maternam invisit Apollo,
instauratque choros, mixtique altaria circum
Cretesque Dryopesque fremunt pictique Agathyrsi3
ipse iugis Cynthi graditur, mollique fluentem
fronde premit crinem fingens atque implicat auro3
tela sonant umeris: haud illo segnior ibat
Aeneas; tanturn egregio decus enitet ore.
Postquam altos ventum in montis atque invia lustra,
ecee ferae, saxi deiectae vertice, caprae
decurrere iugis; alia de parte patentis Ι
transmittunt cursu campos atque agmina cervi

 

