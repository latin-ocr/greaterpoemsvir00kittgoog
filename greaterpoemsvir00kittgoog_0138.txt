116 1v. Departure from Carthage. [AEum.

ante lugam suboles, si quis mihi parvulus aula

luderet Aeneas, quite tamen ore referret,

non equidem omnino capta ac deserta viderer!
Dixerat. Ille Iovis monitis immota tenebat

lumina, et obnixus curam sub corde premebat.

Tandem pauca refert: ‘Ego te, quae plurima fando

enumerare vales, numquam, regina, negabo

promeritam; nec me meminisse pigebit Elissae,

dum memetipse mei, dum spiritus hos regit artus.

Pro re pauca loquar. Neque ego hanc abscondere furto

speravi—ne finge — lugam, nec coniugis umquam

praetendi taedas, aut haec in foedera veui.

Me si lata meis paterentur ducere vitam

auspiciis et sponte mea componere curas,

urbem Troianam primum dulcisque meomm

reliquias colerem, Priami tecta alta manerent,

et recidiva manu posuissem Pergama victis.

Sed nunc Italiam magnam Gryneus Apelle,

Italiam Lyciae iussere capessere sortes:

hic amor, haec patria est. si te Karthaginis arces,

Phoenissam, Libycaeque aspectus detinet urbis,

quae tandem, Ausonia Teucros considere terra,

invidia est? Et nos fas extera quaerere regna.

Me patris Anchisae, quotiens umentibus umbris

nox operit terras, quotiens astra ignea surgunt,

admonet in somnis et turbida terret imago,

me puer Ascanius capitisque iniuria cari,

quem regno Hesperiae fraudo et fatalibus arvis.

Nunc etiam interpres divom, Iove missus ab ipso—

testor utrumque caput — celeris mandata per auras

detulit; ipse deum manifesto in lumine vidi

intrantem muros, vocemque his auribus hausi.

Desine meque tuis incendere teque querelis:

Italiam non sponte sequor!

ωδ pranulus. R.

 

