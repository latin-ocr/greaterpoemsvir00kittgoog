100 111. T lte Wundering os AEneas.

ferte viam vento facilem et spirate secundi.²
Crebrescunt optatae aurae, portusque patescit

iam propior, templumque adparet in arce Minervae.
Vela legunt socii, et proras ad litora torquent
Portus ab euroo fluctu curvatus in arcum;

obiectae salsa spumant aspargine cautes3

ipse latet, gemino demittunt bracchia muro

turriti scopuli, refugitque ab litore templum.
Quattuor hic, primum omen, equos in gramine vidi
tondentis campum late, candore nivali.

Et pater Anchises : ‘Bellum Ο terra hospita, portas ;
bello armantur equi, bellum haec armenta minantur.
Sed tamen idem olim curru succedere sueti
quadrupedes, et frena iugo concordia serre3

spes et pacis’ ait. Tum numina sancta precamur
Palladis armisonae, quae prima accepit ovantis,

et capita ante aras Phrygio velamur amictu;
praeceptisque Heleni, dederat quae maxima, rite
Iunoni Argivae iussos adolemus honores.

Haud mora, continuo perfectis ordine votis,
cornua velatarum obvertimus antennarum,
Graiugenumque domos suspectaque linquimus arva
Hinc sinus Herculei (si vera est fama) Tarenti
cernitur; attollit se diva Lacinia contra,
Caulonisque arces et navifragum Scylaceum.

Tum procul e fluctu Trinacria cernitur Aetna,

et gemitum ingentem pelagi pulsataque saxa
audimus longe fractasque ad litora voces
exsultantque vada, atque aestu miscentur arenae.
Et pater Anchises : ‘Nimirum haec illa Charybdis:
hos Helenus scopulos, haec saxa horrenda canebat
Eripite, Ο socii, pariterque insurgite remis l'

Haud minus ac iussi faciunt, primusque rudentem
contorsit laevas proram Palinurus ad undas: ’

⁵³⁵ dimittunt. R

[AEnnrn.

 

