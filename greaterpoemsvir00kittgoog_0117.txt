111. 392] Andromache and tlte New Troy.

¹ Troiugena, interpres divom, qui numina Phoebi,

qui tripodas, Clarii laurus, qui sidera sentis,

et volucrum linguas et praepetis omina pennae,

fare age -namque omnem cursum mihi prospera dixit

religio, et cuncti suaserunt numine divi

Italiam petere et terras temptare repostas:

sola novum dictuque nefas Harpyia Celaeno

prodigium canit, et tristis denuntiat iras

obscenamque samem -quae prima pericula vito?

Quidve sequens tantos possim superare labores?'
Hic Helenus, caesis primum de more iuvencis,

exorat pacem divom, vittasque resolvit

sacrati capitis meque ad tua limina, Phoebe,

ipse manu multo suspensum numine ducit,

atque haec deinde canit divino ex ore sacerdos:
‘ Nate dea, -nam te maioribus ire per altum

auspiciis manifesta fides : sic sata deum rex

sortitur, volvitque vices; is vertitur ordo—-

pauca tibi e multis, quo tutior hospita lustres

aequora et Ausonio possis considere portu,

expediam dictis; prohibent nam cetera Parcae

scire Helenum farique vetat Saturnia Iuno.

Principio Italiam, quam tu iam rere propinquam

vicinosque, ignare, paras invadere portus,

lopga procul longis via dividit invia terris.

Ante et Trinacria lentandus remus in unda,

et salis Ausonii lustrandum navibus aequor,

insemique lacus, Aeaeaeque insula Circae,

quam tuta possis urbem componere terra:

signa tibi dicam, tu condita mente teneto:

cum tibi sollicito secreti ad fluminis undam
litoreis ingens inventa sub ilicibus sus

¹ triginta capitum fetus enixa iacebit,

alba, solo recubans, albi circum ubera nati,

⁸⁶⁰ lauros. H. ³⁶1pinnae (and always). R.

 

